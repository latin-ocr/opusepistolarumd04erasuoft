1196] TO VINCENT THEODORIOI 477

erat finis 1100 111οᾶ05. Subinde repetebat intermissum sermonem3
cumque passim inter se nutarent ac riderent auditores, tamen ille
toto vultu testificans impotens odium animi, maledicum sermonem 595
abrupit verius quam finiuit.

Ea de re cum expostularem apud Academiae Rectorem Godschalcum,
eiusmodi conuiciis, imo mendaciis debacchatus est in faciem meam,
vt ea vix Balatro diceret Nomentano, quae senex seni, sacerdos sacer-
doti, theologus theologo, idque apud Academiae moderatorem. Aiebat 600
me versipellem, duplicem, autorem omnis tumultus Lutheriani, nihil
non fingere; me infixisse Lutherum animis hominum, me falsasse
multis locis Nouum Testamentum. Significabat me fictis vti diplo-
matis, finxisse Epistolas Eruditorum Virorum ad me honorifice
scriptas, cum plerasque supprimam pudore. Quid non‘? More 605
procacium muliercularum nullum verbum non rapiebat in occasionem
conuicii. Forte dixeram ‘Finge ita esse,' pro eo quod erat, ‘Pone
ita esse.’ Ibi commotus homo ‘Nolo ' inquit, ‘fingere ; hoc vestrum
est, vos fingitis ac mentimini omnia.’ Memineram per occasionem
rhetoricae ciuilitatis, qua nonnunquam negamus nos monere eum 610
quem tamen monemus. Ibi ceu telum nactus, ⁶ Verum ' inquit, ‘sic
rhetores omnia mentiuntur, fingunt ac dissimulant’. Nihil dici
poterat quod ille non verteret in occasionem conuicii.

Tandem vbi satis esset debacchatus suaeque *naturae obsequutus,
vbi vsque ad satietatem faciem meam maledictis conspuisset, tandem 615
Vrgente Rectore proposuit conditiones pacis duas, alteram vt canerem
palinodiam eorum quae scripsissem in theologos Louanienses, ac
Stesichorum imitatus scriberem Louanii ‘ synceres ’ (nam hoc verbi
tum illi placuit) ac probos esse theologos: quasi si id scripsissem,
ipse protinus alius haberetur quam semper fuit. Alteram vti 620
scriberem aduersus Lutherum. Haec si reciperem ac praestarem,
tum nos fore fratres3 sin recusarem, se perpetuo habiturum me pro
Lutherano : quasi non ipse eadem ratione censendus esset Lutheranus,
qui nihil aduersus illum scripserit.

Huius discipulus Prior Antuuerpiensis‚ pileo violaceo doctor, 625
excusans sese apud magistratus quod seditiose clamasset in Luthe-
rum, negauit se legisse Lutheri libros, sed admonitum literis R. P.
Nicolai Egmondani dixisse quae dixisset. Eodem tempore proceres
monasterii Dominicalis sic indecore gesserunt sese vt omnium bono-
rum animos ab se alienarent. Quorum de numero quidam laicis 630
aliquot audientibus ‘Vtinam' inquit, ‘mihi liceret dentibus meis
demordere gulam Lutheri! nihil vererer ore adhuc cruento accedere
ad corpus Christi ’. Quis bonorum est tam iratus Luthero vt non
oderit sacerdotem haec euomentem ⁸?

Standicii fabulam tibi coram narraui, qui tam stolide gessit se 635

601. Lutherani H. 620. H: Altera F. 625. pileo violaceo doctor add. H.
627. R. P. om. H. 628. Nicolai add. H.

597. expostularem] See the vivid des· 618. synceres] Cf. Ep. 1 162. 201.
cription given in Ep. 1162. 625. Prior Antuuerpiensis] Sel».

599. Balatro] The buffoon, as Nomen· Craeys, with whom Erasmus had
tanus was the parasite, of Hor. S. 2. 8. already had an encounter ; cf. Ep. 948.

604. Epistolas] See p. 210. 1 10 seq.

605. supprimam] See Ep. 993. 52¹¹· 635. Standicii] Cf. Epp. 608. 1411,

607. Finge] Ep. 1162. 47—55. 1126.

