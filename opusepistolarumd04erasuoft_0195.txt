 

1053] To THoMAs LUPSET 151

gelioam doctrinam pene obrutam commentatiunculis hominum, et
huius libros mendarum vepribus ac zizaniis obsitos Nimirum hic
pietas, non ingenium, me vehementem fecit. A tam profundo lethargo 47 5
non poterat leni placidaque voce mundus expergefieri. Si quid igitur
hic stomachatus sum, non admodum me poenitet. Vbi vero videor
immoderatius incanduisse, quoties priuatam iniuriam a me depello ⁵?
Malim hoc animo praeditus esse quam istorum adsimilis qui, ad
Christi iniuriam lenes et placidi, tantum non insaniunt, si de priuato 480
lucro, si de gloria, vel vnciolam detrahas.

Haec pluribus ad te scripsi, vt hac epistola, ceu clypeo quopiam,
impudentissimas istorum naenias facile propulses. Sed quis tandem
erit istiusmodi sycophantiarum aut modus aut finis aut pudor?
Quando desinent huic excetrae nimium foecundae sua repullulare 485
capita? Quis noxius daemon, quae Erinnys, quis malus genius
pestem hanc inuexit Christianorum studiis? Nam mihi plane
videtur fatale quoddam esse malum quod tam late grassetur. Dicas
Alecto, quae paulo ante principes ac populos impiis bellorum tumul-
tibus miscebat, sese vertisse ad studiorum exitium. Bellatur inter 490
eruditos pene pernitiosius lInguis et calamis, quam hactenus inter
principes bellatum est ferro. Et o Deum immortalem! vbi interim
Musae sorores? vbi harum sodales simplices Gratiae? Parum erat
si lues haec prophanas duntaxat disciplinas corripuisset. In ipsas
etiam inuasit literas, quae nos solae poterant docere Christianam 41)
concordiam, quae nostros animos ab omni cupiditatum tumultu
tranquillare. Hic vnicus portus nobis erat relictus, in quem nos
ab hisce rerum humanarum vndis ac tempestatibus reciperemus.

Quis nescit quam variis malis tota hominis vita sit obnoxia? Ab
his quo nonnunquam refocillari liceret, patebat nobis diuinae Scri· 500
pturae paradisus. Hic dabatur per amoena vireta reptare ociosis.
Hic e purissimis fontibus lassi pectoris aestus refrigerare. Hic aura
liberiore respirare, hic dulcissimos animi fructus vnde libet decerpere.
Hic gratissimos flosculos vngui spiritus demetere. Sed vnde serpens
ille noxius huc etiam irrepsit, ac foelicissimum ocium veneno dis· 505
cordiae corrupit? Quis salubribus herbis noxium aconitum admis-
cuit? Quis limpidissimas scatebras malo toxico viciauit'? Quis
salutiferas arbores letalibus sorbis adulterauit? Pro charitate, pro
modestia, pro lenitate, pro candore Christiano, liuor, odium, ira, con·
tentio, ambitio studia temperant. At interim vbi purus ille et Euan· 5 ¹0
gelicus oculus, vbi iudicat liuor? Vbi charitas, quae de malis etiam
bene mereri studet, quando, dictaturam gerente odio, qui bene meren-
tur, pro officio reportant maleficium? Quis sano iudicio locus est.
vbi bilis dictat, exequitur furor, vrget temeritas, absoluit caecitas?
Porro quis malorum finis, vbi litem ex lite serit, malum ex malo pro 5¹5
pagat contentio ⁶? Quomodo vincet veritas, vbi summam rerum
versat ambitio? Quid autem recte (lictum erit illi qui iratus, qui
inuidens, qui corruptus hoc animo librum sumit in manum, vt vene-
tur quod carpat? imo qui praeiudicans sibi, prius damnauit quam
legeret. Et video rem plane a conspiratis ac deuotis, imo plusquam 520
gladiatoriis, animis geri.

476. leni H: leui α. 482. ceu α : seu Loml. 501. α N: virecta F Lond.
504. spiritus NLB: spiritu H Lond. : om. α. 505. veneno α : vento H.
515. ex ante malo a: e F.

