1039] TO JOHN SLECHTA 117

in quotidiano vestitu consecrasse, tamen impium est contemnere
quod non absque salutari consilio post a Patribus est institutum.
Ceremoniae sunt, sed his ceremoniis commendantur populo diuina
mysteria. Et si nihil aliud, quorsum attinet in ea re dissentire quae
citra negocium potest obseruari? nisi Pontifex Romanus hoc illis
permitteret, vt ad antiquitatis memoriam suis ritibus vterentur,
quemadmodum Graecis et Mediolanensibus suos concedit ritus a
nostris multum diuersos. Quod si istis tantopere placet Dominica
precatio, ea et nostri sacrificii pars est. Vt stultum est nihil ad-
miscere sacris praeter vnam precationem, ita non recte faciunt qui
quaslibet quorumlibet naenias admiscent.

Iam quae de sacrament-is sentiunt, absurdiora sunt quam vt aures
piae ferre possint3 nisi quod e tantis malis hoc boni possumus
excerpere, ne nos rebus bene institutis ad quaestum aut inanem
gloriam aut etiam tyrannidem abutamur. Vigilias ac moderata
ieiunia demiror qua fronte contemnant, quum ea nobis tqties Apo-
stolicis verbis commendentur: quanquam ad haec malim hortatu
duci homines quam imperio trahi.

Porro de festis diebus non multum abest istorum opinio a seculo
Hieronymi. Nunc in immensum accreuit festorum turba, quum
nullis diebus plus scelerum committat vulgus: et, quod est inhuma-
nissimum, coguntur esse ociosi totos dies, qui non aliis reditibus
alunt vxores ac liberos, fortassis etiam parenteS, quam opera diurna.
His indicere ferias nec dare quicquain, quid est aliud quam eos ad
famem adigere? Sint crebra festa, sed in templis 3 ad quae diuitibus
liceat accedere, sed ita vt pauperibus liceat viuere. Saltem illud
concederetur, vt peractis sacris redeant ad sanctos labores. Quid
enim sanctius quam manuum labore prospicere liberis ac familiae?
Nunc ad cuiuslibet superstitiosum affectum instituitur festus dies,
imo fere videmus hoc studio esse quibusdam episcopis, vt singuli
singulos festos dies addant calendario, quo vel hoc monumento suum
nobilitent episcopatum. Verum vt est obedientiae popularis obser·
nare quod a proceribus Ecclesiae praescribitur, ita horum erat pru-
dentiae non temere constitutionibus huiusmodi vel grauare populum
vel male consulere moribus publicis.

Hactenus e tuis literis morbum cognouimus3 nunc vtinam medi-
cina fidelis et efficax possit excogitari ἔ Et arbitror posse, si modo boni
grauesque viri huc totis incumbant studiis ; praesertim curn Carolum
habeamus Caesarem, ad ea quae sunt Christianae religionis toto
pectore propensum, cum Leonem habeamus in primis mitem et
exorabilem. Pulchre coibit concordia, si pars vtraque nonnihil
concesserit alteri. Fortasse finitimarum regionum querelae faciunt
vt plerique istorum abhorreant a dominatu Pontificis Romani, quod

se clamitent inclementer expilari premique saeuitia eorum per quos .· ν

geruntur Pontificia negocia. Sed aut ego plane fallor, aut facile

impetrabitur ab ingenio Leonis clementi iuxta ac pio, vt et perplexas

superiorum temporum rationes omittat, et in posterum etiam quam

minimum ab illis exigat, praesertim si sese syncero pectore illi ceu
194. praescribitur FN² : proscribitur Nl Loml.

168. Mediolanensibus] The Ambrosiam rito, still in us⁴¹ throughout tln¹
province of Milan.

165

180

185

190

195

200

