THE HEINE COLLECTION 629

tam leuiter nos esse eruditos quantum Apologia significat. Quanquam
non hoc solum in illum molimur, sed et alia maioris momenti ex
quibus lectori perspectum esse poterit, non Erasmum istum qui ab
annis iam multis per totum orbem perstrepit, rei litterariae arcem 30
obtinere, quod nonnulli, quae hominum est imperitia et hallucinatio,
sine dubio putabant.

Sed de his nimis fortasse multa. Annotationes Laei perlegi, opus
eruditum meo iudicio ac dicendi elegantia non omnino destitutum.
Neque mirum si illius editione Erasmus fuerit commotus, cum tam 35
aperte tot locis crassissimae cuiuspiam inscitiae ab Leo conuincatur.
Hoc est enim, vt ego arbitror, quod male habuit Erasmum, non
venenata Laei spicula, quod litteris significas. Neque mihi Erasmi
ad illum Apologia prorsus satisfacit, cum in ea nihil aliud captare
videatur homo vafer, nisi vt prolixa loquacitate aduersarium obruat. 40
Quod peculiare Erasmo isti est, cui non tantum est curae assertio
veritatum, quantum ne ab ea cadat opinione qua vulgi stultitia cense-
tur. De tertia vero Erasmi editione in Nouum Testamentum ad nos
mittenda nihil est quod labores, cum eo facilius e Basilea huc possit
afferri, quo vicinior ea ciuitas est Italiae quam Belgicae. Reliquum 45
Erasmicae Apologiae ad Laeum, vt litteris tuis polliceris, ad nos
curabis transmittendum: Dialogum praeterea Latomi in Erasmum
cum Erasmi ad eundem Apologia.

Itinerarium nostrum ex oppido Complutensi ad Vrbem, et epistolam
quam proximis diebus ad nouum Pontificem scripsimus, mittere ad te 50
volui, haud dubitans probanda isthic fore quae in hoc totius orbis
terrarum spectaculo omnium calculis probantur. Mittemus prope
diem et libellum nostrum praecursorem in tria illa volumina quibus
Erasmicas impietates ac blasphemias confutamus ; qui quominus ad
te nunc defferatur, typographi sunt in causa, homines de re quamlibet 55
,leui cessatores ac mirifici operarum procrastinatores. Hunc subse·
quetur et alter libellus ipsas Erasmi impietates cum prologo nostro
solum continens. Post hos prodibit recriminatio. Huic succedet
impietatum redargutio, opus Leoni x Pont. Max. olim perlectum ;
quodque, nisi de medio is esset sublatus, in manus hominum iam 60
pridem deuenisset. Quintum tenebit locum is liber quo Erasmi
somnia ac lapsus turpissimi ex scholiis in diui Hiero<nymi> Epistolas
a nobis adnotantur : quo labore in praesentia distinemur, vt expedi-
tiores tandem inueniamur ad expectatissimam istam tertiam Erasmi
editionem in Nouum Testamentum excutiendam. Quo in opere 65
quantum in hoc litterarum genere, quod sibi tam impudenter Erasmus
arrogat, valeam, nisi me animus decipit, lectori testatum faciemus.
Epistolas noui Pontificis ex Hispania nuper ad Vrbem allatas ad te
etiam mittimus. Tu si quid erit isthuc noui quod vel nostra intersit
scire vel delectet, pro tuo officio facere nos certiores nequaquam 70
praetermittes. Vale.

Romae vii. Calend. Aprilis 1522.

Tuus Stunica.

Al muy reuerendo senor el doctor Vergara, canonigo de Alc-ala. en
Flandes.

