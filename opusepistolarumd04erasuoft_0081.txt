1005] TO PETER ZUTPENIUS 41

ERASMVS ROTERODAMVS PETRO ZVTPENIO CASSILETANO S. D.

VIDEo plerosque mortales in hac esse persuasione, vt felicitatis
aut infelicitatis causas e supernis corporibus petant. Ego vero non
arbitror vllum sydus affulgere cuiquam felicius quam syncerum ac
tuo accommodum ingenio amicum3 contra, nullum aduersius ac
funestius quam fucatum et insyncerum sodalem. Proinde stellas 5
obseruent alii, si lubet; ego in terris quaerendum existimo quod
nos felices aut infelices reddat. Caeteri negocium auspicaturi anxii
consyderant qua figura Venus, Iupiter et Mercurius sese contuean-
tur. Ego satius esse duco perpendere quibuscum agas. Sunt enim
quidam sibi tantum prosperi, caeteris omnibus inauspicati. Itaque 10
vix vllo sermone consequi queam, Petre mortalium candidissime,
quam opimum lucrum mihi putem obtigisse, cum te nactus sum
amieum3 quo non alium optare poteram magis ad naturam mores-
que meos factum sculptumque.

Antehac abunde fortunatus mihi videbar vnico Petro Aegidio,15
quem amiculum ego nolim cum vllo Pylade commutare. Eam
felicitatem mihi congeminauit accessio tui. adeo similis illi vt
dubitem vtrum vtri praeferam. Nam omitto fortunam satis amplam,
omitto literaturam haudquaquam vulgarem, omitto vim ingenii ad
omnia negocia mirum in modum versatilis: qui pectoris candor, 20
quae morum simplicitas, quae consuetudinis suauitas, quae modestia,
quae fides, quae in officiis praestandis promptitudo. Vbi sunt in-
terim qui temporum horum mores vt deploratos damnare solent,
quando tales animas habent aulae principum? Olim non ferebam
ingenia literis ac Gratiis nata pertrahi in regum familias: nunc 25
video virtuti rectisque studiis nusquam esse plus honoris quam apud
principes. Omnibus itaque qui studiorum sacra colunt, expedit tui
similes aliquot in aulis versari, ne non sint qui summates viros ad
fauendum literis ac probitati suis dictis inflamment, qui ad benigni-
tatem stimulos addant, qui submoneant quibus artibus nunquam
intermoriturum honestae famae decus paretur. Quanto studiorum
omnium bono in regia Britannica viuere credis Thomam Morum,
Thomam Linacrum et Ricardum Paceum‘? in Gallia Guilhelmum
Budaeum‘? quorum felicitati gratulandum quod in tales principes
inciderint, officio habenda gratia si tales reddunt. 35

Scio tibi nihil esse dulcius ocio litei-ario, nec deesse in aula,
praeter negociorum tumultum, quod offendat animi tui puritatem:
quae omnia hoc moderatius ferre debes, quod sub optimo principe
Adolpho meres, qui fauorem erga literas ac viros virtutibus ornatos,

a teneris vsque vnguiculis olim haustum e Batto praeceptore, in 40
hanc vsque aetatem retinet; qui nos quoque non ob aliud diligit ac
tuetur, nisi quod persuasum habet his rebus praeditum esse me
a quibus longissime absum. Is intelligens quanti referat primam
aetatem principum optimo viro formandam committi, filiolum suum

 

 

15. Aegidio] The collocation onutpe- 32. regia Britannica] Cf. Ep. 999. 9211.
nius with Gilles is probably based on 39. Adolpho] See Epp. 93 inti-od„
the identity of Christian name: cf. 932. 47.

Ep. 1003· 34n. 40. Batto] See Ep. 35 introd.
23. deploratos] Cf. Ep. 994. 21. 44. filiolum] EitherAdolphus'oldest

24. non ferebam] CfiEp. 1004. 14611. son, Philip, born 1 Oct. 1512, οι·

