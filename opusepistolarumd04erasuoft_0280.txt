236 LETTERS OF ERASMUS [1520

cauebis ne quid reuersus offendam quo reditus meus minus laetus

10 esse videatur. Nosti illud Terentianum, ‘Ita vt fit, domini vbi
absunt ²: item illud, ‘Malo coactus qui suum officium facit, tantisper
cauet dum id rescitum iri credit: si sperat fore clam, rursus ad
ingenium redit ³. Illud te dignius est: ‘ Is quem beneficio adiungas,
ex animo suum officium facit, praesens absensque idem erit '. Mihi

15 semper placuit haec Mitionis ratio ; tuae partes erunt adniti ne me
huius animi poeniteat.

Non aliter quam pestem fugito quorundam consortia, in quos vere
competit illud Menandri, Φθείρουσιν ἤθη χρήσθ’ ὁμιλίαι κακαί. Α Carini
latere digitum latum ne discedito. Is annis quidem haud ita multo

20 maior est te, sed ea morum integritate, tanta siti literarum, vt vix
alterius conuictu queas euadere vel melior vel eruditior. Natura dedit
ingenium felix; quo nomine vt tibi gratulari possumus, ita laudari
non debes, ni naturae bonitatem veluti solum felix tua excolas
industria, dedecus ingens reportaturus, si tute tibi defuisse videaris.

25 Neque te clam est quid abs te expectent parentes optimi, neque nescis
quid debeas Marco Lam-ino, qui te mihi prorsus affectu paterno
commendauit. Vt ne commemorem interim quid mihi debeas, qui
te semper habuerim non famuli sed filii loco, certe auget 1100 quoque
expectationem multorum, quod cuin Erasmo familiariter conuixeris.

30 His omnibus non potes nisi summo studio respondere3 et nunc aetas
est vt maxime docilis, ita laborum patiens. Alios a studiis arcet
nummorum, librorum aut praeceptorum inopia: tibi cum nihil
horum non suppetat ex amicorum benignitate, nisi talem te reddi-
deris qualem oportet, n61‘1 erit quod praetexas, culpa omnis in te

35 vnum recidet. ’

Haec tam multa cum satis, opinor, inflamment te ad studium
egregiae probitatis atque eruditionis, tamen hoc quoque calcar addere
debet animo non degeneri, quod Louanii vides tot pueros, tot adole-
scentes non minus feliciter quam ardenter ambire laudem literaturae

40 bilinguis. Postremo par est vt gentis paternae cognomento respon·
deas, ne, quod abominor, existant aliquando qui πάγκαλον per iocum
vertant in πάγκακον ; vnius elementi deprauatione ex omnibono (nam
id sonat gentile cognomen) omnimalum facientes. Quin huc potius
manibus pedibusque connitendum, vt hoc cognominis non fortuito

45 sed numinis alicuius consilio tibi contigisse videatur. Haec tam
diligenter admoneo, non quod diffidam ingenio tuo, sed quod iis
quibus vehementer ex animo bene volumus, etiam tuta timere
soleamus

Si quid isthic allatum est literarum quas intelligas non esse magni

50 momenti, eas seruato in reditum meum. Sin quid erit quod proro-
gari non expediat, nec continget per quem certo mittas, ipse huc
aduolatO. Bene vale. Antuuerpiae Id. April. ANNo M.D.xx.

28. 1100 om. N. 49. intelligis Η. 52. idus Apriles H.

10. Terentianum] Eun. 600. 13. Is quem] Cf. Ter. Ad. 72,3.
11. Malo] Cf. Ter. Ad. 69-71. 18. Menandri] ap. 1 Cor. 15. 33.

