1196] TO VINCENT THEODORICI 467

clementer. Cum Dordraci nescio quid tumultus accidisset tibi post
concionem, et curriculo te Louanium recepisses, nondum satis
promptus pro fide capitis subire periculum, clamitabas, vt aiebant,
hoc quoque mihi meisque literis imputandum: cum mihi Dordraci
nemo mortalium sit notus, imo cum de Luthero nulli tum scripsissem
apud Hollandos, neque bene neque male.

Nec his contenta animi tui virulentia, ante paucos dies natali
S. Thomae Aquinatis subornatus est iuuenis ordinis tui, qui bello
commento meam infamiam cum Thomae gloria misceret. Edidicerat
adolescens centonem verius quam orationem, quam non intellectam
velut psitacus recitaret. Quam enim intellexerit vel hinc promptum
est colligere, quod, cum referret ex Horatio, ‘Feriuntque summos
fulmina montes,' quanta potuit voce pronunciauit, ‘Feruntque summos
f. m.' Rursum pro ‘illi antistites' recitauit ‘illi antistes ⁹, nimirum
vt Praenestinis conia est ciconia. et rustico illi Plautino rabo est
arrabo. Ac ne caeteros lateret quis esset autor tam bellae fabulae,
tu proximus astabas suggestui, suggerens ‘feriunt' et ‘antistites'
esse dicendum.

O mirum et auspicatum S. Thomae encomium! Illi tributa est
eloquentia, nobis adempta. Quis non videat hoc e media esse
rhetorica? Sic Plutarchus Graecos duces cum Romanis comparat,
sic formica camelo comparari solet. Quid autem impudentius quam
iuuenem ἀναλφάβητον pronunciare quid ego vel sapiam in theologia
vel valeam eloquentia? · N. est insignis theologus, fidei propugnator,
et Erasmus nihil sapit in re theologica. Quantus impostor est
Erasmus! Scribit Paraphrases in Epistolas apostolicas, scribit
Annotationes in Nouum Testamentum. Respondit theologis aliquot,
tamen ignarus omnis theologiae.' Ego mihi, vt non vindico elo-
quentiam, ita minimum sumo in theologia. Sed non adeo me
poenitet eruditionis meae, mi N„ vt velim cum tua permutare3
qui quantum in hoc ipso genere quod profiteris valeres, satis ipse
declarasti, cum in scholis audiremus te tua pleraque de scheda
pronunciantem, atque id etiam aegre, quaedam non admodum
feliciter respondentem. Sic tu Thomae discipulus celebras illius
festum diem, quemadmodum olim Lindii sacra faciebant Herculi
aut Graeci Baccho, quae non videbantur rite peragi nisi conuiciis
agerentur. Et postea miraris quod cordati Giri, quod opulentae
matronae non mittant liberos suos in vestram hierarchiam, vbi
rudibus annis tales discant artes te praeceptore, priusque discant
maledicere proximo quam possint dicere.

Quod si Thomas tam sanctus est quam vos eum vultis videri, non
dubium quin oderit obtrectationem et Deo et piis omnibus inuisam:
quod si putatis illum huiusmodi panegyricis delectari, in quibus sic
ipse laudetur vt laceretur fama fratris, pessime nimirum de illo
sentitis. Hoc exemplum tam irreligiosum cum auditores reliqui

 

 

145. post concionem add. H. 159. est ciconia conia N. 161. suggesto
II: cs. ΕΡ. 1062. 80⁷2. 168. N. F: Bucentes H. 174. N. F: Bucenta II.
177. atque id etiam aegre add. H. 188. laudatur H.

145. tumultus] Cf. Ep. 1164. 73. 156. Horatio] C. 2. 10. 11, 12.

151. natali S. Thomae] 7 March. 159. Plautino] Truc. 688-91.

152. iuuenis] Ι cannot identify. 169. impostor] Cf. Hier. El). 38. 5.

11112

145

160

165

180

185

