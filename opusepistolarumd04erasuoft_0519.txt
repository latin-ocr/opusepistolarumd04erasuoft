1196] TO VINCENT THEODORICI 471

mores non per omnia respondere cultui; quod nuper summatibus
atque optimis viris accidisse notius est quam vt sit referendum.
Illud fateor, admoneo locis aliquot minimam religionis partem esse

in cibis, cultu aut similibus ceremoniis, summam esse in purgatis 325
affectibus et officiis charitatis. Sanctissimum esse votum quod
Christo vouimus in baptismo; hoc esse maxime praestandum quod
exigItur ab omnibus. Hoc qui praestet, non esse magnopere cur
aliam desideret professionem.

Admonui iuuenes ne se temere coniiciant in huiusmodi vitae 350
labyrinthum, priusquam et sibi noti sint et intelligant quibus in
rebus sita sit vera religio. Damnaui eos qui circumeant mare et
aridam, vt quos possint irretiant, vel ob quaestum, vel ob ambi·
tionem, vel aliam aliquam ob causam his etiam sceleratiorem. Quod
si quis huiusmodi monitis factus circumspectior abstinuit ad tempus, 335
vt ingenue fateor, nihil me poe-nitet. Si quem mea scripta reddi-
dissent alieniorem a Christo, dolerem, vt vere fateor, inconsolabiliter,
ac meos ipse libros odissem. Caeterum si quis abstinuit ab instituto,
cuius suscepti mox poenituisset, non est quod doleam: atque haec
vestrum erat inculcare, quae nos admonuimus. Nam si probi estis, 340
mauultis, opinor, pauciores, modo vere pios, quam multos quales-
cunque: nihil enim dicam aliud in praesentia. Malo decem bene
abstinuisse ob monita mea quam vnum male irretitum fuisse opera
mea. Quod si haec occinerentur omnibus, fortasse pauciores extarent
qui suis moribus dehonestarent professionem suam; nec audiremus 345
passim tam multos frustra deplorantes se capistro praebuisse caput.
Fortasse ne tu quidem istius ordinis esses, sed pro libris tractares
stiuam aut aliud quippiam aptius ingenio corporique tuo.

Quod si cupitis quam plurimos in gregem vestrum allicere, date
operam vt incessus, vt oculi, vt sermo, vt mores, vt facta verae 350
religionis indicia prae se ferant. Audiamus passim exempla quomodo
in mediis deliciis sobrie vos gesseritis, quomodo voluptatem obuiam
fortiter spreueritis, quomodo lucro posthabueritis pietatem, quomodo
vestrae gloriae praetuleritis gloriam Christi, quomodo Christiana
lenitate pertuleritis iniuriam, quomodo male merentem officiis ob· 355
rueritis, quomodo pro veritate tuenda diuitum ac principum simultati
vos exposueritis. Date operam vt quisquis miscuerit vobiscum
sermonem, melior discedat a colloquio3 quisquis vobiscum egerit
conuiuium, sobrietatis exemplum auferat; vt quisquis vobiscum
aliquid humanorum negociorum tractauerit, sentiat vos meliores 360
populo, minus auidos, minus morosos, minus fucatos, minus perfidos,
Denique vbique agnoscant Euangelicam illam simplicitatem, in factis
pariter ac dictis vestris.

Nunc non libet referre quam his diuersa de vobis vulgo commemo-
rentur. Atque haec coelari poterant, nisi quidam seipsos proderent 365
in publicis concionibus. An putatis populo non esse sensum com-
munem? An vniuersos e tuo tuique similium aestimas ingenio?
Sapit et vulgus ingeniO, sapit experientia rerum, sapit congressu
doctorum hominum, sapit lectione voluminum. Quid putatis illi

338. ab om. H. 359· vt om. N.

ἱ ᾧ. 324. locis aliquot] e. g. in Ep. 858. 330 seq.
330. Admonui] Cf. Ep. 1183. 12211.

