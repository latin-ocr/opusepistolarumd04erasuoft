 

1045] FROM GERMANUs BRIXIUs 131

Quod ad alterum epistolae tue argumentum pertinet, verbis equi· 95

dem explicare non possim quam mihi gratum foret si qua adduci
posses ad Galliae nostrae contubernium, siue Regis huius 311111013-
mento ac promissis longe amplissimis, siue amicorum, quos hic
multos habes, et eos quidem non vulgares ac plaebeios sed summates
atque illustres viros, iucundissima tibi futura consuetudine ; qui
vtique omnes Erasmum iampridem fama ad nos aduentantem, vt
tandem reipsa adueniat coramque adsit, votis omnibus exoptant.
Tibi ego, Erasme eruditissime, nequaquam mentiar; amicus optimus
amico item—falli me non puto—optimo. Mortalium nemo sane
vsquam viuit cuius gloria fauorabilior 30 fama plausibilior apud hos
omnes elegantium literarum mystas circumuolitet quam tua vnius.
Atque equidem maximam tibi ipsi, maximam item omnibus nobis
Erasmi conspectum, complexum, colloquium tam auide concupiscen-
tibus iniuriam facturum te arbitramur, nisi tu omnino ad nos adeaS,
si non contubernii ac conuictus perpetui, at saltem peregrinationis
atque hospitii (quanquam contubernii malim) nomine. Hospites
autem tametsi omnes tibi adesse cupiunt, teque vnusquisque, quod
video, in aedes suas proprias, vbi adueneriS‚ excipere certat, tamen id
vnum abs te vehementer etiam atque etiam peto ac precibus omnibus
contendo, ad me vt diuertas, apud me tibi hospitium vt deligaS,
futurum sane hospitem tam gratum tamque liberalem vt fortunas
omneis meas communes habiturus sis. Quae etiam si non longe
amplissimae sunt, tamen ambobus nobis, quod satis erit, victum,
vestitum, famulitium, equitatum et crumenulam insuper nunquam
non aere grauem suffecturae sunt: vt hic omittam hortulum, quem
domi meae habeo, tam mhercule amoenum, tam voluptuosum, tam
oculis gratum et arridentem (id quod Lutetiae habere quammaximo
aestimari non nescis) vt eum incolere vel Musas, opinor, ipsas non
tederet.

Porro facit vetus nostra amicitia Venetiis primum inita, mox
Patauii confirmata, vt te etiam tam familiariter, ne dicam temerarie,
ad hospitii foedera mecum sub tuguriolo hoc ferienda inuitem: potis·
simum vbi olfaciam a non paucis hic tibi Moecenatis hortos et Lucul-
lianas plane aedes apparari, in quibus illa ipsa quae dixi foedera
splendidius multo ac magnificentius inire possis. Sed video Appol-
lini placere magis Musarum conuictum vel simplicem quam Iouis
lautissimas dapes: ad quas ille, si quid Homero credimus, accedere
non solet, nisi ab Ioue aduocatus, cum eo in deorum corona anxia
aliqua de re, quae vel ad Graecos vel ad Troianos spectet, querente
interim Iunone consultaturus.

Superest vt apud te hic de typographo tuo expostulem, qui dum
nomen meum illustrius reddere se putat, excusa per eum altera nostra
ad te epistola idipsum obscurius reddit. Quid enim aliud est Brixiana
scripta Erasmicis connectere quam vel rosae anemonam vel auro
plumbum assuere? Quanquam in eo malignitatem non damno,

98. promissis] Cf. Ep. 994. 11n. 128. Lucullianas] Cf. Epp. 435. 137,
123. aestimari] For a ‘hanging 480. 156.
garden ' at Paris see Beatus Rhenanus' 132. Homero] Cf. Il. 1. 602—4.
Res Germanicae, Basle, Froben, March 136. typographo] Froben, who had
1531, p. 183. printed the Farrago (E).
125. Venetiis] cf. Ep. 212. 111. 138. epistola] Ep. 569.

112

100

105

110

115

120

125

130

140

