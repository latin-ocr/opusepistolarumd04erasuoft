252 LETTERS OF ERASMUS [ι 520

laesus esset in bello. Tum quoniam ante annos septem Chordigeram
40 eius legeram, quae tametsi multis et inuentionis, oeconomiae et

sermonis viciis abundabat, prae se ferebat tamen specimen eius

ingenii, quod annis posset (quos nunc accessisse videbam) aliquando

maturescere 3 sperabam eum doctum aliquid atque excussum aeditu-

rum, quod me quoque in quem aedebatur, oblectaret3 quem iocus
45 aliquanto liberior non admodum solet offendere.

At vbi prodiit praeclarus iste Brixii partus Antimorus, Morycho
plane moroteros, veneno quouis virulentior et indoctior ipsa Chordi-
gera, nihil aliud quam, vt par erat, irrisi, illud interea mecum ὑπο-
τονθορίζων, Χρυσὸν ζητῶν εὗρον ἄνθρακας. Et hercle quemadmodum

50 Aetnae carbones exusserunt Empedoclem, ita carbones isti similem
captantem gloriam vstularunt Brixium ac reddiderunt carbone quouis
atriorem 3 eoque nec omnino quicquam respondere statueram. Verum
aliis aliter visum est, quorum ego iudiciis in meis rebus magis
fidebam quam meo. Hi quanquam faterentur neminem esse litera-

55 tum vsquam, cui non factura sint nauseam tam insulsa, tam virulenta
deliria, calumnias eius censebant, etsi pei-absurdas atque ineptas, ad
haec nec obscuras, si quis attendat satis proram puppimque negocii,
non fore tamen satis liquidas multis, qui fortasse legerent eius Anti-
morum, quum neque Chordigerae neque meorum epigrammatum

60 facultas futura sit. Suaserunt igitur vt haec omnia in vnum librum
cogerem et lectoris pariter subiicerem oculis: tum vt meo scripto
negocium nonnihil illustrarem, sic vt legenti nihil requiratur amplius
nisi iudicium suum.

Vides, Erasme charissime, quid nos ad rescribendum compulit.

65 Quamobrem non necesse habeo tuis respondere rationibus 3 quando
nisi alio me perpulissent alii, fuerim ipse tibi semper ὁμόψηφος. At
quod tibi video persuasisse Brixium. negligentia tantum tabellarii
tui contigisse quo minus effeceris vt ille perpetuo presserit Anti-
morum suum, vehementer, mi Erasme‚ demiror id sic acceptum

70 tanquam probatum tibi. ‘Quid ni credam? inquis, ‘quando
Beraldum atque Budaeum, vti-unque tam spectatae fidei testes,
producit in iudicium.’ Producit, Erasme‚ non nego, fidei tantae
viros duos vt vti-inslibet fides in quantauis re facere fidem possit„
‘Quid obstat’ inquis, ‘ergo quin quod ait Brixius, vicerit?’ Hoc

75 vnum, mi Erasme‚ quod quum duos testes producat, vtrunque
producit auritum, oculatum vero neutrum, quum plus in iudiciis
valeat oculatus testis vnus quam auriti decem. Quid enim aliud
possunt testari Beraldus ac Budaeus quam sese ex ipso audiuisse
Brixio Antimorum illo aut illo die fuisse sub praelo? Hoc enim

80 significat Brixius, quum se dicit illis aeditionem Antimori indicasse
aliquot ante diebus quam tuam legisset epistolam. Ergo tu Beraldo
credes et Budaeo ; sed cui interim credent illi? an non ipsi Brixio ‘?

Videsne nunc, Erasme‚ speciosum istud testimonium,

‘Quemne ego heri vidi ad vos adferri vespe1·i’?'

58. tamen F Corriy. : tam Ρ. 59. quum N : quam F. 60. facultas FN ε
facilitas Γ Corrz'y. 84. vos N : nos F.
39. choi-digeram] Cf. Ep. 212. 1n. 72. producit] Ep. 1045. 26-30.

49. Χρυσὺν] Cf. Aclay. 830. 84. Quemne] Cf. Tor. Andr. 768 -7o.

