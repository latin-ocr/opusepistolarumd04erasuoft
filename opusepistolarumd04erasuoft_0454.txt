406 LETTERS OF ERASMUS [1520

240 scriberet, eaque moderatione scriberet, quae piorum et eruditorum
fauorem perpetuum mereretur. Sic athletis propositis fauoribus
addimus animum, non vt negligentius certent sed vt bonorum fauori
respondeant. Nec interim satis animaduertunt quidam quod in
eadem epistola tractem duplex argumentum, alterum de clamoribus

²45 in bonas literas et harum professores, alterum de vociferationibus in
Lutherum. In priore prorsus ac palam ab illis dissentio. In poste-
riore me nec iudicem facio nec aduersarium nec patronum; tantum
admoneo quid velim a Luthero vitari.

Iam in epistola ad R. D. Card. Moguntinum quid aliud ago quam

2 50 ne per vim opprimatur, causa non cognita ; ne ea fenestra aperiretur
quibusdam damnandi quod non refellunt, et haud scio an etiam
intelligant? Et tamen in eadem ingenue fateor mihi quaedam in
Luthero displicere. Hactenus fauebam Luthero, vt nollem illum
dedi quorundam libidini, qui quouis praetextu tendebant ad subuer-

255 tendas bonas literas3 sed tamen non ita fauebam quin diuinorum
voluminum testimoniis reuinci, quin argumentis refelli vellem, si
refelli mereretur. Generosa ingenia doceri cupiunt, cogi non ferunt.
Docere theologorum est, cogere tantum tyrannorum est. Ita fauebam
Luthero vt corrigi mallem quam perdi; reuocari quam extingui, si

260 quid erraret. Et errant quotquot hactenus scripserunt, si modo
Canonicas scripturas excipias, Hoc animo puto et hodie theologos
omnes probos fauere LutherO. Imo hoc animo video et ipsum esse
Leonem Pont. Maximum. Amauit libros et ingenium Tertulliani
Cyprianus, in dogmatibus non consensit. Amauit Origenis ingenium

265 Hieronymus, a damnatis opinionibus abstinuit. Tychonii libris et
ingenio videtur delectatus Augustinus, procul interim abhorrens ab
illius factione. ’

Nec tamen haec velim esse fraudi Luthero. Ego de illo in neutram
partem pronuncio, suos habet iudices. Vt mea laudatio nihil illum

270 subleuaret, ita nolim illum grauari, si quid secus de illo sentio.
Tantum ostendere volui quantum absim ab eo quod mihi impingunt.
Primus illius libellos suspectos habui, ne quid tumultus gignerent.
Primus obsteti ne Basileae excuderentur, et obsteti non leuiter;
primum oratione minisque praesenS, mox absens literis. Et crebro

275 et diligenter admonui, nunc per literas, nunc per amicos, quid ab
illo vitari vellem3 idque feci tanta libertate vt amicorum epistolis
admonerer, ne talia passim loquens qualia scriberem, plurimorum
Germanorum animos a me alienarem: cum horum nihil facerent
theologi qui se credebant fortiter aduersari Luthero. Nemo fraterne

280 monebat hominem, nemo deterrebat, nemo docebat, nemo refellebat.
Tantum vociferabantur exortum nouum haereticum, qui doceret 11011
esse necesse confiteri omnia commissa capitalia: mox venturum
Antichristum.

De causa nunquam pronunciaui3 modum impetendi duntaxat im-

285 probabam vt praeproperum, vt indecorum, vt inclementem, vt

240. eaque II: et ea F. 241. mererentur N. 249. R. D. om. H.
273. FN³ ε obstiti N2 Lond„ bis. cuderentur N. 279. se F Corriq. ε sic F.

249 epistola] Ep. 1033. 15211.
257. Generosa ingenia] of. Ep. 1153. 273. obsteti] See Ep. 1033. 47¹1·

