 

1039] ΤΟ JOHN SLECHTA 115

diuus Augustinus in Catalogo haeresiarcharum, qui in ocio degentes
mendicato viuerent ς ac caeteros velut impiosa suo consortio semoue- 6 5
bant, qui suis laboribus pararent vnde vxores alerent ac liberos.
Erant qui Iudae proditori ferrent acceptum orbis redempti salutem.
nec defuerunt discipuli qui illum pro summo diuo colerent. Fuere
qui totos dies ore sonarent psalmos innumeros, nec interim quicquam
aliud agentes; nec defuerunt huius insaniae sequaces. Fuere qui 70
dicerent impios eos qui caste colerent matrimonium, iis etiam scelera-
tiores qui postulabant vxores esse communes; et hi titulum suo
gregi dare potuerunt. Fuere qui suaderent pium esse si parentes
liberos suos viuos exurerent, et inuenti sunt quibus persuaderetur
dogma tam impium. Adeo credulum est genus mortalium et tanta 75
est ingeniorum varietas Equidem opinor, si quis exoriatur nunc
qui doceat religiosum esse si viri nudi cum foeminis nudis saltent in
foro, non defore sectae suos discipulos ac patronos. Quo magis est
circunspiciendum iis qui autoritate pollent, ne quid doceant insti-
tuantue quod non quadret ad Christi regulam. 80

Sed huiusmodi portentis, vt par est, omissis, demonstras totum
Bohemiae regnum atque etiam Morauiae Marchionatum in tres sectas
esse diuisum. Vtinam, mi Slechta‚ pius aliquis artifex ex ista triade
monadem faceret! Sed dum quisque priuatim suis studet commodis,
nec publica bene habent, nec priuata, neque fere quisquam ingeniosus 85
inuenitur, nisi ad ea quae sunt philosophiae vulgaris ; quae, vt ferunt,
moderatius apud Turcas habent quam apud nos. Non loquor de
articulis quos ad fidem pertrahimus, sed de iis ex quibus ceu fontibus
scatet Euangelica pietas, videlicet e contemptu pecuniarum, e con-
temptu honorum, e moderatione affectuum, irae, odii, inuidiae: 90
quibus cupiditatibus si quis seruiat, quaeso quid confert fidei
professio? Si plus apud nos valet auaricia‚ si plus ambitio, si libido
sceleratior, si odium saeuius, si liuor nocentior, si obtrectatio vene-
natior‚ quorsum attinet profiteri Christum, in hoc factum hominem
vt ab his rebus nos auocaret? Haec mihi dicenti qui succensere 95
volet, succenseat Iacobo apostolo, qui diligenter ac pluribus verbis
haec disserit in Epistola sua.

Sectam igitur quam tu primo loco recenses, sic velim esse primam
vt vnicam esse cupiam. Quid enim magis accedit- ad imaginem
coelestis hierarchiae quam vt digestis ordinibus summa redeat ad 100
vnum? aut quae res vtilior ad excludenda mundi dissidia? Si
princeps quispiam tyrannidem moliatur, precibus, hortatu, doctrina-
que et autoritate Romani Pontificis componetur. Tyrannum agit
episcopus aliquis, erit vnde subsidium imploret populus. Existit-
aliquis qui daemoniacam inuehat doctrinam, supererit Romanus 105
pastor, qui e puris Euangelicae philosophiae fontibus depromat
digna dispensatore et Vicario Christi. Quod sicubi non respondebit
summus ille PraesuL primum fieri non potest vt qui omnibus prae-
sidet, satisfaciat omnibus: deinde nostrum est, quantum licet, omnia
in bonam partem interpretari. Praeterea bonam partem eorum quae 110
fiunt, non ipsi Pontifici, sed iis quibus ipse necessario fidit, imputare
debemus. Ad haec meminisse conuenit illum hominibus praesidere,
sed hominem3 neque diu constare posse mutuam concordiam,

64. Augustinus] Ham. 40, 57 z of the Apostolici and Euchitac.
1 2

