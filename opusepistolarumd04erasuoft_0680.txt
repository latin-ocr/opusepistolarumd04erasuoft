630 APPENDIX XV

No. 4. FROM STUNICA 'ro VERGARA.

Heine MS. XIX. Rome.
4 May 1522.

[In sequence with No. 3.]

SVPERIORIBVS diebus scripsi ad te Latine ; sic enim per literas tuas
effiagitaras. Misi praeterea tibi Itinerarium nostrum et epistolam ad
Pontificemt quae omnia arbitror, cum has nostras leges, ad manus
tuas deuenisse. En tibi opus nouum nuper exemptum praelo ac in

5 hac alma Vrbe per nos publicatum, Erasmi Blasphemias et Impietates
continens; ex quibus quo animo, qua mente, qua religione Erasmus
sit, facile cognosces. Reperies cum Arrio aperte sentientem, cum
Apollinari, cum Iouiniano, cum Viclefianis et Hussitis, cum ipso
denique Luterio ; quem vnus Erasmus suis istis blasphemiis ad

10 impietatem instruxit. armauit, edocuit. Fruantur igitur Erasmo suo
septemtrionales ; appellent solem, appellent lunam, vocent Germaniae
decus et Panerasmium, vt quidam vocant, dum Italia impium ap-
pellet, dum Roma, mundi princeps ac domina, blasphemum iudicet,
dignumque qui pari eum Luterio heretico plectatur sententia, hoc est

15 vt hostis publicus Romanae Ecclesie decernatur. Quod, nisi resipuerit
ac impie prolata recantauerit, sanctissimi Pontificis autoritate. cum
primum aduenerit‚ futurum Erasmici non dubitent.

Hec summa est huius libri qui ad te nunc vadit. Nihil erat reli-
quum quod te in presentia commonefacere deberemus. Vale; et

20 quid isti apud quos nunc agis, hac de re sentiant, ad me quamprimum
scribito.

Romae 4. Nonas Maias. 1522.

Tuus Stunica.

Ioanni Vergarae, theologo et canonico Complutensi.

