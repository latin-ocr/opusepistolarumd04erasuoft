508 LETTERS OF ERASMUS [1521

suspicer te tibi quaerere egregium aliquod pietatis exemplar, ad quod
tuum institutum attemperes. Equidem, mi Iona charissime, vt fateor

5 me cum multis habuisse consuetudinem quorum integritas mihi valde
probaretur, tamen nullum adhuc vidi in cuius moribus nescio quid
adhuc Christianae puritatis non desiderarem, quoties ad horum duo-
rum synceritatem conferrem aliquem: quorum alterum mihi nosse
contigit apud oppidum Artesiae quod vulgo dicitur S. Audomari,

ιο dum huc me pestis, hac sane in parte mihi felix, Lutetia propulisset3
alterum in Britannia, quo me Montioii mei charitas pertraxerat.
Lucrum facies, cuius scio te auidissimum; pro vno duos dabo.

Prior dictus est Ioannes Vitrarius, ordinis Franciscani—nam in
hoc vitae genus adolescens inciderat3 meo iudicio nulla ex parte

15 posthabendus Coleto, nisi quod ob seruitutem instituti minus multis
prodesse poterat. Annos natus erat ferme quadraginta quatuor cum
hominem nosse coepissem ; ac statim adamare me coepit, hominem
sui multum dissimilem. Erat autoritatis maximae apud optimos
quosque, multis magnatibus gratissimus ; corpore procero et eleganti,

20 natura foelici, animo sic excelso vt nihil esset illo humanius. Sco-
ticas argutias puer imbiberat, quas nec prorsus improbabat, quod
quaedam scite dicerentur licet sordidis verbis, nec rursus magni
faciebat. Caeterum, vbi contigisset Ambrosium, Cyprianum, Hiero-
nymum degustare, mirum quam prae his illa fastidiebat. Nullius

25 ingenium magis admirabatur in sacris literis quam Origenis : cumque
cauillarer me mirari quod hominis haeretici scriptis delectaretur, ille
mira alacritate ⁴ Fieri non potuit' inquit ‘quin hoc pectus inhabita-
rit Spiritus sanctus, vnde tot libri tam eruditi tanto ardore scripti
prodierunt '.

30 Quanquam autem illud vitae institutum, in quod per inscitiam
aetatis fuerat vel delapsus vel pertractus, nequaquam probabat 3
subinde dictitans apud me fatuorum esse vitam potius quam religio·
sorum ad nolae signum dormire, expergisci, redormiscere, loqui,
tacere, ire, redire, cibum capere, desinere pastu, denique nihil non

35 facere ad praescriptum humanum potius quam ad Christi regulam:
nihil iniquius esse quam inter tam inaequales aequalitatem, maxime
quod illic saepenumero coelestia ingenia ac melioribus rebus nata
ceremoniis et constitutiunculis humanis aut etiam liuore sepelirentur.
Tamen nec cuiquam vnquam fuit autor mutandae vitae, nec ipse

40 quicquam huiusmodi molitus est; paratus omnia ferre potius quam
vlli mortalium offendiculo esse, Pauli sui exemplum in hoc quoque
referens. Nihil autem erat tam iniquum quod ille pacis seruandae
studio non summa cum alacritate perpeteretur.

Libros diuinos, praesertim Epistolas Pauli, sic edidicerat vt nemo

45 melius teneret vngues digitosque suos quam ille Pauli sui sermones.

22. rursus F Cori-59. z uersus F.

10. pestis] It drove Erasmus from Colet; l. 262.

Pal-isin May 1501; see Epp.153introd.. 20. excelso] For the use of this
156. 6-8, 157. 1-4. 159. 35-6. epithet about Colet in a not commen-
13. Vitrarius] See Ep. 163. 3n. datm-y sense see 11. 391. 399.

16. quadraginta quatuor] He was 33. redormiseere] Cf. Epp. 296. 19,
born, therefore, c. 1457, and so was 447· 401.
about nine years older than Erasmus. 41. offendiculo] Cf. 1 Cor. 8. 9.

19. procero et eleganti] So also 45. vngues] Cf.Juv. 7. 232.

