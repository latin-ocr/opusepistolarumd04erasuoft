1170] ΤΟ LEONARD PRICCARD 415

aduersus calumniatorum morsus nullum est remedium. Audio 5
theologum quendam isthic vetus vlcus refricuisse, imo ex obducta
cicatrice graue vulnus fecisse. Ait per me factum vt tui canonici
rideantur in scholis ob epistolam quandam ad Beatum Rhenanum.
Primum quod ad animum attinet, nihil vnquam minus venit in
mentem quam vt talibus viris quibus ego plurimum debeo, vllam 10
scriptis meis notam inurerem3 imo nihil recusaturus sum, si quo
officio possim illis vel ornamento esse vel vsui. Quid enim me
fuerit in orbe terrarum inhumanius, si pro summa humanitate
reponere voluissem ignominiam?

Hoc de meo animo cum primis testatum esse volo· Iam quid est, 15
obsecro, in ipsa re quod illorum minuat dignitatem? An quod in
multam noctem productum est conuiuium? Nimirum sero coeperamus
accumbere, et hoc ipsum humanitatis erat, quod mea causa vocatis
aliquot, reddidere conuiuium prolixius. Nec enim fuit illic vlla com-
potatio, neque quisquam omnium non minus potus erat quam ego. 20
Porro quod Decanus me reluctantem eo pertraxit, quid aliud incuso
quam illius insignem humanitatem ⁶? Sic et duo discipuli compulerunt
Iesum vt apud se diuersaretur.

Quid autem probri impingitur Vicepraeposito, si quum tempestas
arceret piscatores a piscando, nihil erat in conuiuio praeter anguillas 25
et piscem vento duratum ἵ) Quasi Romae non idem accidat aliquando
summis cardinalibus. Et tamen hoc pisce durato natura delector.
Porro quod admixta fuerint quaedam fragmenta non satis percocta,
illud suspicabar esse quod affluxerint plures conuiuae quam expectabat.
Certe Vicepraepositus ille visus est iuuenis singulari praeditus humani· 30
tate planeque sobrius. Denique vix vnquam incidi in sodalitium
quod mihi magis arrisisset si valuissem. Quid autem scommatis
esse videtur in mentione periodi? Quasi non is mos sit apud
plerosque canonicos multis nominibus laudandus, vt conuiuiis in
orbem actis inuicem agitent sodalitia ; vel ob vitandam prophanorum 3 5
consuetudinem, ne familiaritas pariat contemptum, vel ob temperan-
dum sumptum, qui minor est vbi plures conueniunt. Et interim
discitur aliquid in conuiuiis, tractatur aliquid negocii, nonnunquam
corriguntur et errata quaedam. Vnde et Plato, philosophorum
seuerissimus, probat huiusmodi compotatiunculas, nec improbat 40
etiam inuitatiunculas ex more Graecorum ad largius bibendum,
modo ne praetereatur πάντων μέτρον ἄριστον.

Quare te rogo, mi Leonarde‚ vt quod ille sycophanta male narrando
deprauauit, tu bene interpretando corrigas ; ac meo nomine promittas
dominis meis quicquid ab homine memori et grato debet expectari. 45
Quod si diffidunt dictis meis, faciant in re periculum. Nihil refugiam,
etiamsi res sit magni laboris. Saluta mihi Vlattenum ac caeteros
omneS. Louanii, Anno † M. D. xvn.

8. epistolam] Ep. 867. 24. Vicepraeposito] See Ep. 867.
17. multam noctem] Cf. Ep. 867. 115. 117—22.
sero . . . accumbere] See the cor- 33. periodi] Cf. Ep. 867. 118.
rection made in F for Ep. 867. 115. 39. Plato] Ley. 1. 640 B seq.
19. compotatio] Cf. Ep. 867. 112, 131: 47. Vlattenum] John of Vlattcn ; to
altered in F. See also Ep. 1033. 22. whom Erasmus dedicated 2111 edition

21. pertraxit] Cf. Ep. 867. 111-12‚117. of Cic. Tusc. chaest„ Basle, Froben,
22. compulerunt,¹ Luke 24. 29. Nov. 1523 (Ep. 1390).

