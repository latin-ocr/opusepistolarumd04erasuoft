1108] FROM JOHN LOUIS VIVES 275

in manibus studiosorum omnium frequentia. Dumque alter ab
altero cur quicque fecerit rationem poscit, ac vterque consilia scriptio-
num explicat, leuiter vel a se auertit vel in alterum reiecit quod
alter si non improbabat, certe ita factum esse mirabatur, hinc
prima origo concertationum. Puduit vtrunque non approbari alteri
per omnia. Et dum longius repetitis consilia et consiliorum causas,
prodiit tua ad Fabrum Apologia, quae velitationem paulo magis
accendit; dum tu Budaeo nimius videris, aut certe videri fingeris, ne
pergas aliis scriptis Fabrum impetere, tibi contra nimis quam paucus
modicusque existimare.

Hinc progressum est ad illa quae quidam iam nimia, iam atrocia
et intolerabilia iudicarunt, quum tibi, quod vnum Budaeus satis sibi
esse putat, nunquam amicitiae claustra videantur excessisse: ac ne
mihi quidem rem totam attentius perpendenti ; nam et libere vterque
est locutus confisus simplicitati amicitiae. Et ioci illi qui extraneis
armati ac dentati existimantur, amicis inermes sunt, non vulnerant,
non mordent, ac vix etiam pungunt, sed titillant solum. Nam et
animus quo dicebantur, nihil minus cupiebat quam laedere; et ipsa
dicta, si non mel, certe nec fel habebant, sed salem et lusus, quales

155

160

165

170

ipsa quoque dictat amicitia: etiam non ex vulgari nota, sed ex ²

praecipua illa et germana, cuiusmodi inter Ciceronem et Atticum
Brutumque fuit, qui sese plerunque non absimilibus epistolis
lacessebant.

Certe de Budaei erga te animo, tametsi eum tibi exploratissimum
perspectissimumque esse sat scio, tamen nihil non ausim tibi polliceri.
OstendIt ille mihi literas ad se a furiis quibusdam—nam sic melius
quam homines nominaro—scriptas‚ qui diuidere vestros animos et ex
vnico duos facere moliebantur, suspitiones afferebant sinistre detortas,
et semina iactabant discordiarum ex ipsius Alectus sinu petita.
Dixi quae mihipro tempore videbantur, vt Budaei animus, si quid
forte ex tanto veneno acerbius concepisset, leniretur ac placaretur.
Sed nihil mea oratione opus erat. Nam ille quum erga alios omnes
tenacissimus est susceptae amicitiae, nec facile ab amicitia etiam
lacessitus iniuria discedit. tum vero te ita in animo suo amoris ac
venerationis radicibus defixit, vt nulla inde vi reuelli queas, Spondeo
tibi pro illo, vt illi pro te feci, amicitiam vestram perpetuam fore,
quae literis, quae studiis omnibus haud dubie gratissima semper
futura est ac vtilissima. Nec huiusce rei auderem sponsor esse, nisi
vos tali prudentia praeditos esse scirem, vt rebus ipsis sitis semper
magis credituri quam rumusculis, quam obtrectatoribus, quam amicis
consulentibus, idque prauo aliquo inductis affectu. Sed his de rebus
satis. Spero vos tam feliciter fausteque fundamenta iecisse vestrae
amicitiae, vt vi sua stet perpetuo, nec dirui aut labefactari machinis
vllis possit.

Redeo ad peregrinationem meam. Putarunt amici grande piaculum
fore si quindecim dies cessarem a praelegendo3 ita mecum agere
coeperunt vt et Parrhisiis aliquid clamose nugarer. Placuit. Ac ne
quid esset serium, Somnium delegimus, in quo si dormitassem, nou
viderer discedere a decoro. Itaque iacens ac subinde dormiens
Somnium illis somniaui Scipionis; a quo excitatus parabam

 

 

159. Apologia] See Ep. 597. 32n. is to a book which Vives published at
202. Somnium] The reference clearly this time, consisting of a ‘Somnium ’

'r2

175

180

190

195

200

