1196] TO VINCENT THEODORICI 465

tribuunt peccatum ab ipsa commissum ; tu interpretabaris me definire
quod Virgo mater fuisset immunis a contagio primorum parentum.
Quod si definissem, nihil erat periculi : est enim ea opinio vt fauora-
bilior, ita mihi sane probabilior. At interim non intelligebas homo
acutus me in diuersum potius ratiocinari. Hic facile satisfactionem 60
accipiebas, daturus veniam etiam si dissensissem a iudicio Ecclesiae,
modo Thomae sententiae subscripsissem.

Cum ego citassem e Thomae commentariis quod opinionem eorum
qui negabant sub Eucharistia esse verum Christi corpus, appellaret
haeresim, caeterum eorum sententiam qui negarent Christum his 65
verbis consecrasse, ‘ Hoc est corpus meum,' refelleret quidem, caeterum
errorem vocaret, non haeresim 3 moxque adiicerem mihi videri tutius·
in totum, si proceres Ecclesiae de hisce rebus quae nec certis testi-
moniis Scripturarum nec argumentis solidis doceri possent, non ita
definirent vt opinionem suam vellent haberi pro oraculis: tu iudi· 70
cabas illic esse ingens periculum, videlicet lapsus inscitia sermonis
Latini, has voces ‘in totum' interpretans ‘in vtraque parte quae
praecesserat ’, cum Latinis ‘in totum ⁹ sonet ’'in genere ', hoc est non
solum in hac materia verum etiam in aliis similibus; nimirum
secundae parti de qua tunc agebatur. quae nec argumentis nec 75
testimoniis certis doceri potest. Et adieceras in margine tua manu,
‘Vide quam perniciose hic scribit de re, de qua toties pronunciauit
Ecclesia,' videlicet indicans me negare verum esse corpus. Ac mihi
quidem expostulanti quod tu tam calumniose scriberes in locum
lectum quidem at non intellectum, perquam salse scilicet respondebas So
tibi ius esse scribere in tuo libro quae velles. Quasi vero non sit
idem ius aliis in chartulis suis scribere quae lubeat, aut quasi qui
deferuntur ob libellum famosum, ideo vocentur in ius quod in alienis
chartis scripserint. Et tamen hoc festiuum apophthegma adeo tibi
arridebat vt in proximo colloquio idem iterum atque iterum repetieris, κ’ 5
iuxta illud vulgatum, δὶς καὶ τρὶς τὰ καλά. Atque haec tam insigniter
stulta breui colloquio deprehendi, te vltro proponente ceu bella
quaepiam et quae refelli non possent. Nec dubito quin multo
stultiora fueris propositurus, nisi te maluissem amice corrigere quam
callide expiscari. 90

Atqui quae hactenus feceras erant eiusmodi vt vel arctissimam
amicitiam possent dirimere: ego tamen nulla necessitudine tibi
iunctus, nisi qua Christianus iungitur Christiano, pro tanta maleno-
lentia reposui officium, sperans fore vt aliquando resipisceres.
Admonui serio, tanquam frater fratrem, vt hoc operae quod sumeres 95
in reprehendendis alienis libris quos non intelligeres, impenderes
discendae grammaticae, discendis bonis literis, quarum inscitia tam
foede passim labereris, nec ea cerneres quae cernunt et pueri.
Admonui, si quid offenderet, me coram vel obiurgares, non autem
traduceres apud alios immerentem. Et videbaris non aspernari 100
monitionem amicam verius quarn blandam.

Haud multo post prodiit Bulla, vt ferebatur aduersus Lutherum.

71. videlicet adel. H. 85. atque iterum om. N.

63. citassem] Armet. in 1 Cor. 11. 24 z added in 1519. Cf. Ep. 1126. 305-33.
102. Bulla] See Ep. 1141. 2011.

⁴52-⁴ Η h

