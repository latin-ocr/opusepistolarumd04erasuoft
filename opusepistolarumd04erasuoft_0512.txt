464 LETTERS OF ERASMUS [1 5 2 1

Erasmi famam debacchari, nulla vnquam quamlibet leui iniuria
10 lacessitus. Ac mihi quidem primum non libuit credere. Res enim
videbatur indigna, non dicam sacerdote, non dicam Euangelico
praecone, non dicam theologo, non dicam monacho, sed omnino
viro: siquidem mulierum est, sed procacium ac stultarum, linguae
telo vlcisci affectus suos. Mox vbi tam multa hinc atque hinc
15 referrentur, quid alibi dixisses in conuiuiis, quid alibi in monasteriis,
quid alibi in plaustris aut nauibus, ita quidem credidi vera quae
narrabantur, vt tamen totum hoc quicquid esset rei, negligendum
esse ducerem. Et tu interim mihi blandus occurrebas, amice com-
pellabas, videlicet existimans ad me non peruenire quod tu nusquam
20 non spargeres.

Tandem cum me a solenni prandio, quod celebratum est apud
Augustinenses, vultu perquam amico rogares quid tibi mandarem
abituro in Hollandiam, mandaui tibi fraternam charitatem, hactenus
non satis abs te curatam 3 videlicet ciuiliter ac blande submonens vt

25 aliquando desineres ista linguae petulantia teipsum traducere magis
quam me, et simplicium animos malis venenis inficere quae post
resorbere non possis. Nam scorpius admotus vulneri retrahit ad se
venenum, quod infixit caudae spiculo: nec alioqui periclitatur nisi
qui ictus est. Hic quem semel venefica lingua percusseris, mederi

30 non potes ; et late serpit malum, semper plures arripiente contagio.

Posteaquam bene monitus deteriora sequutus es, impetrauit a me
Christiana charitas vt adirem cubiculum tuum, idque tu fatebaris,
insolens. Admonui priuatim, ac libere quidem sed tamen amanter,
vt linguam istam in vsus meliores flecteres. Ex eo colloquio scis

35 quam multis argumentis deprehenderim crassissimam planeque
pudendam inscitiam tuam; cum tamen totus esses occupatus in
annotandis periculosis erroribus meis, etiam vsque ad haereseos
crimen, interea nec intelligens ea quae scripseram. Videlicet huc
desperationis ventum erat, vt periclitanti religioni Christianae N.

40 cogeretur admouere manus. Siquidem cum ipse Thomani excusans,
imo laudans, scripsissem illum indignum qui in ea secula incideret, ·
nimirum sentiens illius ingenium dignum fuisse seculo feliciore: tu
deum atque hominum fidem passim implorabas, quod tantum
Ecclesiae doctorem, eumque relatum in album diuorum, cum primis

45 autem Dominicalis instituti, appellassem virum indignum.

Cum alicubi studens exaggerare morbum obtrectationis, adduxissem
exemplum libelli famosi, ceu mali capitalis, vt ex collatione demon-
strarem quantum esset sceleris sic coniuratis linguis famam imme·
rentis incessere, tu putabas a me probari libellum famosum: quasi

50 vero probet homicidium qui, deterrens ab adulterio, doceat hoc iuxta
circunstantiam aliquam esse grauius homicidio. Cum adductis aliquot
ex Augustino Chrysostomoque locis quibus videntur Virgini matri
tribuere affectum humanum, affinem alicui peccato, subiecissem,
‘ Et nos facimus eain prorsus immunem ab omni peccato ³. nimirum

55 sentiens nos non recte illam liberare a peccato originis, si illi vere

12. non dicam monacho add: H. 39. N. F: Bucentes H.

23. inHollandiam] For his reception 32- adirem] Cf. Ep. 1166. 45.
there cf. Ep. 1164. 73n. 41. indignum] Cf. Ep. 1126. 262n.
27. scorpius] Cf. Ep. 1013. 1-2. 52. Virgini] Cf. Ep. 1126. 294n.

