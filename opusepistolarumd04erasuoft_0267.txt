1087] FROM THOMAs MORE 223

aduertit omnes, imo omnes prorsus homines quibus vlla scintilla aut
boni pectoris aut sensus insit communis, in hoc Brixiano risu non
minus animum gladiatorium detestari quam deridere dementiam.
Atque haec quum ita se habeant, tamen tanquam ista Coroebo
cuipiam scriberet aut Margitae, non Erasmo3 tanquam ipso conni-

uente ad suam petulantiam, qua prior debacchatus est in nos, omnium 2 ,-

simul sic eruisset oculos, vt quod ipsi cernere non liberet, idem nemini
prorsus liceret aspicere; tanquam iam vicisset me lacessisse prius,
quem res docet posterius scripsisse 3 tanquam adhuc hostilia durarent
tempora, vt ei liceret olim iactata verbula eademque prorsus innocua,
nunc demum venenatis vindicare calumniis, quum vterque Princeps,
quum totus vtrinque populus ita coaluit in concordiam, vt milites
obliuiscantur etiam vulnerum, quorum cicatrices adhuc gestant in
corpore ; tanquam ipse acerbiter essem inuectus ac diras omnes
imprecatus in illum3 tanquam ille vicissim meros iocos, meras
facetias, meros sales affudisset, ac non insana conuitia deblaterasset
in me ac plus quam virulenta deliria: operaeprecium est videre vt
securus ac certus spondeat sibi non veniam tantum velut necessariae
responsionis, sed laudem etiam clementiae, qui videlicet impetitus
diris et execrationibus (quae nusquam extant), quum illi fas esset
paribus armis in certamen descendere, mira tamen indolis benignitate
atque admirabili dexteritate ingenii mordere se iactat absque dente,
iocari sine calumnia, ridere citra conuitium, ludere citra maledictum,
commonefacere sine obiurgatione, erudire sine ferula; imo adeo mea
maledicta in lusus, conuitia in risus, probra in iocos, execrationes in
ironias, diras denique in scommata conuertisse.

An non videatur belle perorasse Brixius, si quis haec forte legat,
qui nihil omnino cognoscat de causa? Nam si quis lector inciderit
qui Ohordigeram eius, qui mea Epigrammata, qui moricum eius
Antimoron inspexerit (si quis forte sic abundet ocio vt ei vacet bonas
horas tam male perdere), quum in illis Epigrammatis meis neque
maledicta neque probra neque conuitia neque execrationes neque
diras inueniet3 quum apud illum contra nihil inueniet aliud praeter
meras sycophantias, maledicentiam et virulenta iurgia ; quum dentes
videbit, sed fractos in coticula, ferulam videbit, sed absque literis;

quum videbit hominem sic admonere vt stultissime carpat quod non 2-

intelligit, sic erudire vt calumnietur improbe si quid intelligat: is
quanto risu ridebit eos risus Brixii, qui Brixium reddant ridiculum Σ
Quibus scommata, quae multo scommate redeant in authorem l Quos
ei iocos exhibebit ita iocans Brixius, vt se videre putet saltantem
camelum! Quantam praebebit ludendi materiam tam inepte ludens
Germanus, vt germanus videatur Aesopici aselli, qui non multo
minus absurde imitatus lasciuientem caniculam quam Brixius aemu—
latur poetas, lutosos et corneos pedes impegit in heriles humeros,
fustibus inde retrusus in stabulum! Denique quarn lepidis ironiis

eludet ironias Brixii! quippe tam illepidas, vt lectorem admoneant ἐπ 5

pictoris cuiusdam, omnino talis qualis Brixius est poeta ς qui cum
leporem atque canem depinxisset ita similes vt internosci non possent,
tandem vter canis esset, vter lepus, subscriptione solers indicauit.

 

261. iactat] Ep. 1045. 3578. in l. 581 ; cf. Aday. 1801, and Mon-'s
268. moricum] Perhaps an epithet Epistola ad Brixiam, fo· d⁴.
based on the Sicilian proverb quoted 278. Quibus] sc. risibus.

240

255

260

2 0

ΝΒ

280

