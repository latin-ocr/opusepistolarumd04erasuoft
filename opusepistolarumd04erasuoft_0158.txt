114 LETTERS OF ERASMUS [1519

mihi: nam vitae sanctimoniam, quam mihi tribuis oratione, vtinam
15 aliquando sua benignitate mihi tribuat Christus, omnis autor sancti-
moniae 1
Quod nostris lucubrationibus oblectas ocium tuum, facis tu quidem
amice, facturus etiam vtiliter, si modo nostra legas cum iudicio-—
neque enim dogmata scribimus3 deinde si tum denique sumes in
20 manus Erasmum, cum non adest meliorum voluminum copia. At
sane totam istam regionem nobis admodum graphice depingis, vt
plus prope videam in oratione tua quam conspecturus fuerim si isthic
annos aliquot egissem.
Quod vestra Germania passim latrociniis est obnoxia, partim
25 opinor in causa esse reliquias priscae feritatis3 partim quod regio
dissecta est in tot ditiones ac minutos principes, quorum nemo velit
alteri concedere 3 partim quod nulla gens crebrius belligeratur
stipendio conducta. Ita latrociniis exercendis bello se parant, et
bello defuncti belli reliquias exercent. Iam cum nulla res sit tam
30 incommoda quin alicui sit commodo, quibus ex deducendis hospitibus
aut negociatoribus quaestus est, hi nonnunquam procurant ne tutum
sit iter, ne ipsorum auxilio non sit opus Ac mea sententia consultius
esset huiusmodi malis occurrere prudentibus consiliis ne committe·
rentur, quam punire commissa. Qua commeatus esset frequentissi-
35 mus, via liberari posset arborum densitate, ac vicis, villis et arcibus
communiri. Profecto non parum indecorum mihi videtur non idem
praestare Germanas vrbes ac principes in suis regionibus quod
Eluetii praestant in sua, populari consilio freti. Sed his malis
fortasse medebitur Carolus noster Princeps, vt summus, ita iusticiae
40 cultor maximus. ⁷
Caeterum quod ad fidei dissidium attinet, leuior esset calamitas,
mea sententia, si idem error haberet omnes. Nunc bona pars non
solum dissidetis, vt aiunt, ab Ecclesia Catholica, verum etiam variis
erroribus inter vos digladiamini. Nam quod Iudaeos habetis ad-
45 mixtos, id fortasse commune est cum Italiae Germaniaeque reliquae
partibus, sed praecipue cum Hispania. Quis autem crederet adhuc
superesse qui stulticiam Epicuri profiterentur, negantes animas
nostras superesse post obitum? Passim et hic videre est qui sic ’
viuant quasi non credant superesse quicquam a morte; sed nemo
50 tam demens qui huius doctrinae vel dux esse velit vel comes.
Quemadmodum et Nicolaitas reperias permultos, quibus vxores sint
cum multis communes; sed huius dogmatis nulla est professio,
etiam si Plato, nobilis autor, ab hac sententia non abhorruit. Sed
obsecro te, mi Slechta, an istos non pudet appellari haereticos?
55 Nihil hoc nomine probrosius, quo tamen ipso videntur indigni. Quid
enim credit qui negat immortalitatem animarum? Quid tribuit
Euangelio qui vult vxores esse promiscuas ‘?
Illud mihi mirum videri solet, nihil excogitari posse tam prodi-
giosum quin suos reperiat sectatores. Pythagoras interdixit mortali-
60 bus esum fabarum, et repperit qui abstinerent. Fuere qui docerent
esse pium vt filii parentem necarent longaeuum, et inuentus est
populus qui id solenniter faceret. Fuere qui dicerent impium esse
quicquam possidere suum, et exorti sunt, quemadmodum testatur

60. reperit Lond.

