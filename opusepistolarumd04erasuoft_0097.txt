1009] TO ALBERT OF BRANDENBURG 57

ris aemulus Caroli gloriam reddiderit illustriorem. Mandatum est,
non venditum imperium, et mandatum est ei qui quam fortissime
possit obire3 mandatum est ei qui velit quam sanctissime admini- 40
strare. Nihil superest nisi vt summus ille Princeps, cui vni cor regum
omnium in manu est, et vestrum iudicium et Caroli conatum et
nostrum votum bene fortunet. Ad id omnibus pro sua cuique por-
tione est adnitendum, quando negocium agitur omnium.

Non poenitebat antehac libelli quo quod sit Principis munus 45
vtcunque praescribimus3 quem libellum Ferdinandus noster, ado·
lescens virtuti natus, semper habet in manibus. Nunc etiam magis
gaudeo, quod sperem eam, si qua est, vtilitatem ad vniuersum orbem
peruenturam. Etenim quemadmodum plurimum laedit qui fontem
inficit vnde bibant omnes, ita latissime patet illius beneficium qui 50
pectus instruit omnibus imperaturum.

Ricardus Paeeus, optimi Regis orator optimus, non dubitabam quin
R. D. T. modis omnibus esset placiturus. Atque ille reuersus ad nos
dici vix queat quantopere sibi gratulatus sit, cui contigisset talem
Principem, non minus integritate morum quam imaginibus maiorum 55
aut fortunae dignitate clarum, et nouisse et vicissim innotuisse.
Quam ille gestiens, quam ardenti oratione plurima cupidissime per-
contanti totum te mihi depinxit Ξ

Ego porro quid dignitatis aut adiumenti possim adferre sacris
literis, alii viderint; nobis certe propositum est hisce laboribus 60
immori: quos Christo non ingratos esse confidimus, vel hoc certe
nomine quod simplici animo in illius gloriam a nobis suscipiuntur.
Quid ni boni consulat hanc nostram sedulitatem, qui pauperculae
viduae quadrantem omnibus omnium diuitum muneribus praetule-
rit? Aliis alii benefactis Christum demerere student: nos, quando 65
nihil aliud possumus, hac illi victima litabimus.

Iam vero vide quantum benignitati tuae et Hutteni nomine debeam 3
de quo sic mihi praesagit animus, hominem aliquando magnum
ornamentum nostrae Germaniae futurum, si modo et Dei praesidio
vita suppetat et tuae celsitudinis fauore non destituatur : nam hanc 70
ingenii lasciuiam, vt ita loquar, satis per se corriget aetatis accessio.
Quod nihil te commouet error eius qui dicato libello sedulo verius
quam prudenter studuit alteri gratificari, ea res mihi animum vere
excelsum et tanto Principe dignum arguit. Munus nondum est
allatum: vbi redditum erit, mihi semper vt res quaepiam sacra 75
seruabitur, atque etiam ostentabitur, vt tui erga me animi pignus
tuique de me iudicii monumentum. Bene valeat R. T. D.: cui
semper commendatus esse cupio.

Antuerpiae. xvln. Calend. Septemb. An. M.D.X1x.

53. R. D. T. E: tibi H. 56. aut om. F. 57. plurima H: mihi plurima Ε.

71. vt ita loquar add. F. Π. Η. T. D, E: tua sublimitas H. 79. xvxu E:
xvn Lond„ quod sequitur LE. EX² ι Septembris· HN3.
41. cor regum] Cf. Prov. 21. 1. added in F shows that this· word is
45. Principis munus] See Ep. 853. used here with no reprehendve intent.
47. in manibus] Cf. Epp.917intr‹1‹l.‚ Erasmus was no doubt thinking of
943. 23-4, 970. 24—5. Hutten's recent publicatione men-
53. reuersus] Cf. Ep. 1001. 5311. tium—(1 in Ep. 923. 18-21‚ 29.

68. praesagit] Cf.1‹,'pp.990.20,1006.131. 72. error eius] Cf. Epp. 745 introd.y
71. lasciuiam] The qualification 976. 13—27.

