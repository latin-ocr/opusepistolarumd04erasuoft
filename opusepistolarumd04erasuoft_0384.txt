336 LETTERS OF ERAsMUs [1520

Habes, optime Bilibalde‚ consilii mei rationem, cuius me nondum
40 admodum poenitet: etiam si nullius temporis iactura me grauius
affecit, quam illius sesquimensis quo Lei naenias, non minus in-
amoenas quam indoctas ac virulentas, et legimus et refellimus.
Porro quod vereris ne haec mea lenitas multorum inuitet male-
dicentiam, ego grauius esse periculum arbitror ne, si maledicentia
45 maledicentiam inuitet, nullus sit insaniendi finis, quando iam prope-
modumres in rabiem exiit. Hoc consilio Deus vetuit ne quis de
Cain sumeret vindictam, ne reciprocis vindictae vicibus nullus tandem
esset finis. Vtcunque res habet, ego sycophantarum turba malui
obrui, quam committere vt hanc gloriam amittam, neminem adhuc
50 scriptis meis factum esse nigrum. Nam Leus sibi imputet oportet,
si qui male de illo sentiunt. Porro quod suspicaris Leum subornatum
histrionem, vt monachorum ac theologorum partes ageret, quanquam
facile credam huius actionem gratam fuisse quibusdam qui male‘
volunt bonis studiis, tamen magis arbitror illi potissimum in consilio
55 fuisse proprium ingenium, ad haec natura propensum. Non alium
fuisse praedicant qui nouere puerum : semper saeuus erat ac vindex,
omnibus inuidebat, non ferebat quenquam parem, multo minus
superiorem3 solus haberi in precio volebat, gloriolae erat sitientissi-
mus, suae sententiae mire pertinax. Talis erat puer, talis adolescens,
60 talis iuuenis; talis nunc etiam vir est, nisi quod cum aetate fere
solent accrescere vicia. Atque vtinam vel senex fiat aliquando sui
dissimilis Σ
Quod mihi plurimos non minus doctos quam potentes amicos
gratularis, quod nominis immortalitatem recte factis partam, quod
65 me liuore maiorem facis, nimirum facis amanter, mi Bilibalde, dum
amicum Vndique impetentibus sycophantarum machinis periclitantem,
vt tu putas, blanda consolatione subleuas. Ego istam immortali-
tatem nihil moror. Recte facta non agnosco, tantum adnisus sum
aliqua ex parte mea industria prodesse studiis publicis, et ad synceram
70 amplectendam Christi doctrinam excitare mortalium animos. At
vereor ne res in diuersum exeat. Hactenus ad scholasticam ac
disputatricem theologiam frigebant ac nauseabant piae mentes, et
mox ad Euangelicae veritatis gustum ceperant hilarescere 3 sed tanta
contentione conspiratum est ab iis qui suam gloriam Christi gloriae
75 praeferunt, vt verear ne res in diuersum exeat. Et haec geruntur
per eos qui vulgo habentur lux mundi, habentur sal terrae. Nunc
sanctum ac pium est in sacris concionibus pro veritate Euangelica
improbis mendaciis veluti de plaustris debacchari in famam proximi.
Et o peruersam maliciam, in odium quorundam et in gratiam
80 principum quorum fauorem captant, ea praedicant apud populum
quae ipsi apud se damnant! Nouos libros reiiciunt, sed qui bonis
literis, quas cane peius oderunt et angui, conditi sunt. Verum quid

41.Haffecit H: affecerit F. 58. gloriolae erat scripsi : glorioleaeraF: gloria-
rum .

41. sesquimensis] See p. 110, and cf. was one of these : cf. Esv, p. 60 (Jortin

Ep. 1134. 26. ii. 648) and Ep. 1053. 13on.
43. mea lenitas] Cf. Ep. 1029. 9n. 76. per eos] The monastic orders.
50. nigrum] Cf. Ep. [007. 8111. 82. cane peius] Cf. Hor. Ερ. 1. 17.

56. nouere puerum] More no doubt 30.

 

