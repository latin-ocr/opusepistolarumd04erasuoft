1167] ΤΟ LORENZO CAMPEGIO 407

inutilem. An continuo fauet parricidio qui nolit parricidii reum
damnari nisi cognita causa? An hosti fauet qui monet quo pacto
possit hostis opprimi minimo dispendio militum, imo qui monet
tentandum 311 1105115 51110 Martis alea possit ad deditionem adigi?
Si bene consulit 101 publicae qui mauult hostem ser uari quam perimi, 290
qua fronte reprehendunt qui idem velit a theologis fieri? Et haec
loquor, fingens interim quod mihi non constabat, Lutherum erroris
esse magistrum. Et tamen sic admonui quid mihi videretur optimum
factu, vt nihilo secius liberum aliis facerem suo vti consilio, si magis
probaretur. Videbam hoc hulcus non sine periculo tangi apud 295
plebem promiscuam, in qua plurimi sunt quos onus confitendi male
habet; nullum libentius excussuros, si sensissent theologum ac pro·
batae vitae virum in hac esse sententia. Et tamen incertum est etiam
nunc an in scriptis suis hoc senserit Lutherus. Deinde quid aliud
quam nobilitabant eius libros eiusmodi clamoribus, ante perpaucis 300
notos, et eos irritabant ad legendum qui nunquam alioqui fuerant
lecturi? magna cum vtilitate bibliopolarum, qui tanto felicius distra-
hebant suos codices quanto isti vociferabantur impotentius. Atque
interim nec populum docebant 1100 Lutherum. Vnde doctoris titulo
gloriantur, nisi vt doceant? 305

Qualis qualis erat Lutherus, certe humanius erat sanare quam
extinguere. Olim pro conuictis etiam maleficis intercedebat episco-
porum autoritas: tantum abesse debent ecclesiastici viri a perdendi
libidine. Augustinus pro Donatistis, qui haud scio perniciosioresne
fuerint haeretici an saeuiores latrones, quos sciebat insidiari suo 310
capiti, apud imperiales praefectos intercedebat, ne saeuiretur in illo-
rum corpora. Nimirum vir optimus eos resipiscere cupiebat, perire
nolebat. Superesse volebat qui possent resipiscere, et superesse
volebat etiam suo periculo. Olim audiebatur haereticus, etiam cum
reuerentia, id quod ex Augustini libris palam est3 et tamen ‘tum 315
temporis haeretici conuicti et in errore persistentis poena nihil aliud
erat quam semotio a communione orthodoxorum. Nunc nulla pro-
scriptio saeuior est quam haeresis crimen. Et tamen nihil facilius
habent in ore isti, nescio qui, qui munus episcoporum sibi vindicant 3
quorum aliquot scio his esse moribus, vt mihi ne pilo quidem viderer 320
melior, 51 sua sententia me pronuntiarent orthodoxum—vt ingenue
quod sentio dicam.

Laudatur sapientum quorundam consilium, qui sceleratissimis etiam
ignosci cupiebant, quod negarent perpendendum quid illis esset
dignum quorum factis nullum satis dignum supplicium excogitari 3²5
poterat, sed quid postularet dignitas Romani nominis, quid suaderet
vtilitas publica. Paulus vbique parcit pseudoapostolis, ne prouocati
grauius etiam laederent teneram adhuc ac recentem Euangelicam
doctrinam. Quanto minus conueniebat sic ilico saeuire in eum cuius
vita praedicabatur ab omnibus, cuius scriptis tot egregii proceres, tot 330
eruditi, tot pii delectabantur! Quod si Lutherus talis fuisset qualem
illi videri volebant, nullum poterat dari consilium quod magis et gra-
uaret illum et theologorum victoriam illustraret. Illi totum Lutherum
cupiebant extinctum. Quod si hominis vel error vel pertinacia mere-
batur extrema remedia, quae tandem tentatis omnibus adhiberi solent 335

298. etiamnum H. 327.F.v³:pseudap0st01is H Lond.

